#Obligatorisk oppgave 4

##Team og prosjekt

Vi startet arbeidet med obligen med sprint planlegging. Vi lagde en liste med funksjonalitet som vi mente var nødvendig å få med, i tillegg til funksjonalitet som vi ønsket å forsøke å implementere hvis vi hadde tid før innlevering. Dette inkluderte blant annet flere skjermer slik at spilleren kunne velge mellom spilltyper, nettverk, implementere vegger på spillbrettet, checkpoints og få GUI til å vise liv og skade. Vi fortsatte med å definere brukerhistoriene og issues på projectboardet og fordele ut arbeidsoppgavene.
Etter forrige innlevering har vi ikke endret mer på rollefordeling. Vi har også hatt samme fordeling i forhold til hvilken del av koden vi har jobbet med. Hossein og Thomas har fokusert på nettverk, Erlend har fokusert på implementering av spill logikk og Yasmin og Vilde har fortsatt på GUI og forskjellige screens.
Som arbeidsmetodikk har Scrum fungert veldig godt under hele arbeidet med prosjektet. I starten hadde vi konsekvente daily scrums, mens mot slutten av prosjektet hvor arbeidsmengden også økte i andre fag oppdaget vi at å ha daily scrums var et ambisiøst krav. Hyppighet av møter avtok også gradvis da vi ble mer komfortabel med programmeringen og libgdx og ikke hadde like mange code with me økter.  Vi har istedenfor satt mer bestemte tidsfrister for når forskjellige deler av koden skal være ferdig, og oppdatert hverandre kontinuerlig på fremgangen. Vi har hatt felles møter hvor vi har merget kode og gått gjennom stegene videre når disse tidsfristene har blitt nådd.
Gruppedynamikken og kommunikasjonen startet veldig bra, men har også forbedret seg gradvis da vi alle har blitt tryggere på hverandre og på selve prosjektet. Vi synes vi har fungert veldig godt sammen som team da alle har forskjellige styrker som utfyller hverandre. Under hele prosjektet har også alle teammedlemmene deltatt på møter og bidratt. 
